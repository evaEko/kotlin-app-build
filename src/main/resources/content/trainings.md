---
title: "Tréningy"
date: 2018-10-11T18:17:05+02:00
draft: false
menu: "main"
slug: "trainings"
---

# Tréningy

Lezecké krúžky a tréningy prebiehajú v najväčších lezeckých centrách na Slovensku. Deti trénujú v seberovných skupinách (začiatočníci, mierne pokročilí, pokročilí) pod vedením trénera, pričom tréning je prispôsobený veku a výkonnosti detí. Pri menších deťoch (začiatočníci) uprednostňujeme tréningy formou hry, pri tých skúsenejších (mierne pokročilí a pokročilí) sú tréningy doplnené pohybovými, kompenzačnými a posilňovacími cvičeniami, viac času však venujeme kurzom lezenia.

V prípade dlhšej absencie kvôli chorobe, úrazu alebo dovolenky je možné vrátiť poplatok za tréning v súlade [s uvedenými pravidlami](/sk/rules).

# Začiatočníci
Lezecké krúžky začiatočníkov prebiehajú každý pracovný deň od 15.00 alebo 15:05 do 16.30 alebo 16:35 v lezeckom centre Vertigo. Táto skupina je určená pre deti od 6 do 12 rokov, ktoré začínajú liezť. Deťom ponúkame lezenie formu pohybu a hier, ktoré zvyšujú ich silu, kondíciu, veľmi dôležitú rozvíjajúcu sa koordináciu pohybov a celkový telesný rozvoj.

# Mierne pokročilí
Skupina mierne pokročilých je v pracovné dni od 16.00 do 17.30 v lezeckom centre Vertigo. Pri tréningu sa zameriavame na všetky tri lezecké disciplíny: bouldering, obtiažnosť lezenia a rýchlosť lezenia. Skupina je orientovaná pre deti nad 12 rokov, ktoré už majú skúsenosti s lezením a majú záujem sa zúčastňovať pretekov v športovom lezení.

# Pokročilí
Skupina pokročilých je na pozvanie hlavného inštruktora. Tréningy prebiehajú v pondelky, stredy a piatky. Pondelky a stredy v lezeckom centre Vertigo, piatky v lezeckom centre K2. Zúčastňujú sa ich deti a mládež, ktoré aktívne reprezentujú Lezeckú akadémiu na Slovenských ale aj medzinárodných pretekoch detí a mládeže v športovom lezení.

# Odporúčania
Cez zimný trimester je vhodné nosiť na tréning dlhé nohavice a tričko s dlhým rukávom alebo na tričko s krátkym rukávom a mikinu. V hale je chladnejšie a je spustené vetranie.

Odporúčame nosiť si na tréning fľašu vody (najlepšie čistej vody). Prosíme, nenoste na tréning jedlo, konzumácia počas tréningu narúša chod tréningu.

Je vhodnejšie, ak rodič nie je počas treningu prítomný. Prítomnosť rodičov narúša chod tréningu.

Rodičia, ktorí si prídu vyzdvihnúť svoje ratolesti po tréningu, počkajú na dieťa v prednej časti Vertiga pri lavičkách. Ak treba dieťaťu pomôcť pri prezliekaní, prosíme rodičov, aby sa vyzuli pri vstupe do lezeckého centra.

Rozvrh tréningov nájdete [tu](/sk/timetables).