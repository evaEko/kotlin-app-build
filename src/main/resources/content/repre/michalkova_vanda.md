---
title: "Michalková Vanda"
date: 2018-10-11T18:17:05+02:00
draft: false 
slug: "michalkova_vanda"
---

# Michalková Vanda (*2002)

Vanda sa k lezeniu dostala vo veľmi nízkom veku na rodinných dovolenkách, ktoré boli vždy na skalách, vášeň pre tento šport má jej otec. Pravidelne začala trénovať vo veku 5 rokov s otcom, neskôr pod vedením Zuzany Štefanskej (Čintalovej), Mirky Alexovej (Krajčiovej) a Igora Cerovského. Od konca roku 2015 trénuje ako ambasádor značky PUCseries pod vzdialeným vedením Španiela Patxiho Usobiagu.

Vanda má za sebou mnoho úspechov. V roku 2016 vyhrala 1. miesto na MSR v boulderingu aj v lezení s lanom. Vanda začala v roku 2016 súťažiť na Európskom pohári mládeže a zúčastnila sa tiež na MS mládeže v lezení. Jej najväčšie úspechy boli: výhra bouldrového kola vo Varšave, 4. miesto na ME v boulderingu v Langenfelde a rovnako 4. miesto na ME v Mitterdorfe v lezení na obtiažnosť.

Na skale sa Vanda stále zlepšuje, v roku 2015 preliezla v slovinskej Mišej Peči cesty Corto, Samsara, Giljotina (1d) a Iglu obtiažnosti 8a, v tom istom roku aj Mrtvaški ples (8b) a tiež Missing Link (8b+). Za tento výstup dostala Vanda svoju prvú bronzovú karabínu SHS JAMES v roku 2015.

V 2016 pridala cesty Marjetica, Lahko Noč Irena a Racing in the street obtiažnosti 8b a v španielskom Rodellari 35-metrovú linku Botanics (8b/b+), za tento prelez bola aj v roku 2016 ocenená brozovou karabínou SHS JAMES.

Začiatkom roka 2017 v Španielsku v oblasti Oliana vyliezla Vanda svoju zatiaľ najťažšiu cestu T1 full equip (8c), je to zároveň najťažšia cesta prelezená ženou zo Slovenska.

Vandin [denníček nájdete na climb.sk](http://www.climb.sk/user/ascents/1547).

{{< load-photoswipe >}}

{{< gallery caption-effect="none">}}
{{< figure link="../../../img/repre/michalkova_vanda/1.jpg" >}}
{{< figure link="../../../img/repre/michalkova_vanda/2.jpg" >}}
{{< figure link="../../../img/repre/michalkova_vanda/3.jpg" >}}
{{< figure link="../../../img/repre/michalkova_vanda/5.jpg" >}}
{{< /gallery >}}