---
title: "Pravidlá"
date: 2018-10-11T18:17:05+02:00
draft: false 
menu: "main"
slug: "rules"
---

# Pravidlá

Prosíme všetkých členov a ich zákonných zástupov, aby si pozorne prečítali pravidlá. Pomôžete predísť nedorozumeniam a prípadným nepríjemnostiam.

## Dochádzka

* Bez schválenia vyplnenej prihlášky vedením Lezeckej akadémie nie je inštruktor povinný prijať dieťa na tréning.
* V čase začiatku tréningu má byť dieťa prezlečené a nachystané na rozcvičku, pričom čaká na začiatok tréningu na lavičke v prednej časti lezeckého centra.
* 10 min po skončení tréningu je účastník kurzu povinný odovzdať kľúčik na recepcii lezeckého centra. V prípade nevrátenia alebo straty kľúčika od skrinky je účastník povinný zaplatiť poplatok podľa platného cenníka lezeckého centra.
* Ak musí dieťa odísť z tréningu pred jeho skončením, je rodič povinný túto skutočnosť hlásiť u trénera na začiatku tréningu.
* Do skupiny mierne pokročilých môže byť dieťa zaradené pokiaľ dosiahlo vek 12 rokov alebo, ak vie dieťa istiť druholezca, 10 rokov. Skupina pokročilých je na pozvanie, po dohode trénerov: Patria do nej deti, ktoré chcú aktívne trénovať, zúčastňovať sa pretekov *Slovenského pohára mládeže* a vedia istiť prvolezca.
* Dieťa prihlásené na kurz môže istiť iné dieťa, ktoré sa naučilo istiť pod dohľadom inštruktorov Lezeckej akadémie, prípadne môže byť dieťa istené pomocnými inštruktormi Lezeckej akadémie, ktorí ešte nedovŕšili vek 18 rokov.

## Vymeškané tréningy

* Vymeškané tréningy nie je možné nahradiť či kompenzovať iným tréningom.
* V prípade dlhodobého vymeškania (2 týždne a viac) z dôvodu choroby, úrazu, nečakaného odcestovania alebo iného dôvodu má učastník nárok na vrátenie peňazí za vymeškané tréningy v prípade, že toto vymeškanie bolo nahlásené najneskôr 24 hodín pred začatím prvého vymeškaného tréningu.
* V prípade že viete o vymeškaní tréningu ešte pred začatím kurzu, je možné si tento tréning odrátať z platenej sumy, ak túto skutočnosť uvediete do prihlášky.

## Platby

Tréningy treba uhradiť do začiatku prvého tréningu vopred za celý polrok na [účet Lezeckej akadémie](/sk/contact).

Sumu vyráta prihláška po zadaní treningových dní. Z vypočítanej sumy je možné odrátať poplatok za vymeškané tréningy avšak len v prípade splnenia bodu o plánovanom vymeškaní tréningov.

## Ďalšie informácie

* Cez zimný trimester je vhodné nosiť na tréning dlhé nohavice a tričko s dlhým rukávom alebo na tričko s krátkym rukávom a mikinu. V hale je chladnejšie a je spustené vetranie.
* Odporúčame nosiť si na tréning nápoj (najlepšie fľašu čistej vody). Prosíme, nenoste na tréning jedlo, konzumácia počas tréningu narúša chod tréningu.
* Je vhodnejšie, ak rodič nie je počas treningu prítomný.
* Prosíme rodičov, ktorí si prídu vyzdvihnúť svoje ratolesti po tréningu, aby na dieťa počkali v prednej časti lezeckého centra. Ak treba dieťaťu pomôcť pri prezliekaní, prosíme, vyzujte sa pri vstupe do lezeckého centra. Ďakujeme.