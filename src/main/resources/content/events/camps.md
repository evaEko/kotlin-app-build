---
title: "Sústredenia Lezeckej akadémie v roku 2018"
date: 2018-10-11T18:17:05+02:00
draft: false 
slug: "camps"
layout: "single"
---

# Lezecké kempy a sústredenia

V letnom období klub Lezeckej Akadémie taktiež nezaháľal. Zorganizovali sme tri týždňové kempy počas ktorých sa u nás prestriedalo viac ako 50 detí. Týždne plné lezenia, makania, zábavy, skál, umelých stien, hier ale najmä dobrej nálady a priateľstiev.

Prvý týždeň sme sa rozbiehali v domácich oblastiach v okolí Modry. Ďalší týždeň sme trávili na Belských skalách pri Terchovej a koniec leta sme zavŕšili týždenným kempom na Kalamárke pri Detve. 


{{< figure link="../../../img/summary_8.png" >}}

Dobré spomienky a príbehy ostávajú, na prebolené telá a zodratú kožu sa zabúda.. V roku 2019 opäť zas vo väčšom počte a v nových oblastiach! 

{{< figure link="../../../img/summary_9.png" >}}
{{< figure link="../../../img/summary_10.png" >}}

## Motivačný kemp pre deti a inštruktorov – La Skala Žilina

Ku koncu roka Lezecká Akadémia organizovala celoslovenské sústredenie pre aktívne pretekajúce deti a im sa venujúcim inštruktorom a trénerom za medzinárodnej účasti. Počas víkendu sme stihli absolvovať dvojfázový tréning speedu pod vedením Petra Buriana (CZ), vypočuť si športovú psychologičku Petru Pačesovú, zobrať si cenné rady z fyziotréningu s Michalom Chlebišom a v neposlednom rade si vypočuť a aktívne sa zúčastniť motivačného tréningu s našim všestranným lezcom Pavlom Kratochvílom a slovenskou lezkyňou Lenkou Mičicovou. 